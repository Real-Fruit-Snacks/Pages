W(1)                          Команди користувача                         W(1)

НАЗВА
       w — програма для показу списку тих, хто працює у системі, та даних щодо
       того, які дії вони виконують.

КОРОТКИЙ ОПИС
       w [параметри] [користувач]

ОПИС
       w  виводить  дані  щодо  поточних  користувачів  системи  та  процесів,
       власниками  яких вони є. У заголовку виведених даних наведено: поточний
       час, тривалість роботи системи, кількість користувачів, які працюють  у
       системі,  та  середнє  навантаження  на  систему  за останні 1, 5 та 15
       хвилин.

       Для кожного користувача  буде  показано  такі  дані:  назву  облікового
       запису,  назву  tty,  віддалений  вузол,  час  входу  до  системи,  час
       бездіяльності, JCPU, PCPU та рядок команди поточного процесу.

       Час  JCPU  є  часом,  використаним  усіма  процесами,  пов’язаними   із
       терміналом  tty.  До нього не включено час виконання завершених фонових
       завдань, але включено час виконання поточних фонових завдань.

       Час PCPU є часом, використаним поточним процесом, назву якого  наведено
       у полі «what».

ПАРАМЕТРИ КОМАНДНОГО РЯДКА
       -h, --no-header
              Не виводити заголовок.

       -u, --no-current
              Ігнорувати ім’я користувача під час визначення поточного процесу
              та часу використання процесора.  Побачити  різницю  можна  після
              виконання команди su у даних, виведених командами w та w -u.

       -s, --short
              Використовувати  скорочений  формат. Не виводити даних щодо часу
              входу до системи та часових параметрів JCPU або PCPU.

       -f, --from
              Увімкнути виведення поля з (назви віддаленого вузла). У типовому
              варіанті  програми  поле  з  не  виводиться. Втім, адміністратор
              вашої системи або супровідник дистрибутива може зібрати  версію,
              у якій типово вміст поля з виводиться.

       --help Вивести текст довідки і завершити роботу.

       -i, --ip-addr
              Виводити у полі from IP-адресу замість назви вузла.

       -V, --version
              Показати інформацію щодо версії.

       -o, --old-style
              Виведення  даних  у  старому  стилі.  Виводить  пробіл для часів
              бездіяльності, які тривають менше за одну хвилину.

       користувач
              Вивести дані лише щодо вказаного користувача.

СЕРЕДОВИЩЕ
       PROCPS_USERLEN
              Перевизначити типову ширину стовпчика імені користувача. Типовою
              є ширина у 8 символів.

       PROCPS_FROMLEN
              Перевизначити  типову ширину стовпчика джерела (from). Типовою є
              ширина у 16 символів.

ФАЙЛИ
       /var/run/utmp
              Дані щодо тих, хто зараз працює у системі.

       /proc  дані щодо процесу

ТАКОЖ ПЕРЕГЛЯНЬТЕ
       free(1), ps(1), top(1), uptime(1), utmp(5), who(1)

АВТОРИ
       w майже повністю переписано з «нуля» Charles Blake  на  основі  версії,
       створеної  Larry  Greenfield ⟨greenfie@gauss.rutgers.edu⟩ та Michael K.
       Johnson ⟨johnsonm@redhat.com⟩

Як надіслати звіт про вади
       Про вади, будь ласка, повідомляйте на адресу ⟨procps@freelists.org⟩

procps-ng                     4 червня 2020 року                          W(1)