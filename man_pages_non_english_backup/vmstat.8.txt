VMSTAT(8)                     Керування системою                     VMSTAT(8)

НАЗВА
       vmstat  —  програма для виведення статистичних звітів щодо використання
       віртуальної пам’яті.

КОРОТКИЙ ОПИС
       vmstat [параметри] [затримка [число]]

ОПИС
       vmstat повідомляє дані щодо процесів, пам’яті, розподілу  на  сторінки,
       введення-виведення блоків, пасток, дисків та роботи процесора.

       Перший   створений   звіт   надає   середні   дані  з  часу  останнього
       перезавантаження. Наступні звіти надають дані щодо фрагмента часу, який
       визначається   параметром   затримка.  Дані  звітів  щодо  процесів  та
       споживання пам’яті відповідають моменту запуску програми.

ПАРАМЕТРИ
       затримка
              Значення затримки між оновленнями у секундах. Якщо  затримки  не
              визначено,  програма виводить лише один звіт із середніми даними
              з часу перезавантаження.

       число  Кількість оновлень. Якщо значення число  не  вказано  і  вказано
              значення  затримка,  програма  починає  працювати  у  циклічному
              нескінченному режимі.

       -a, --active
              Вивести  дані  щодо  активної   і   неактивної   пам’яті,   якщо
              використовується ядро 2.5.41 або новіше.

       -f, --forks
              За  допомогою  параметра  -f  можна  наказати  програмі  вивести
              кількість відгалужень з  часу  перезавантаження.  Це  стосується
              відгалужень, створених за допомогою викликів функцій fork, vfork
              та  clone,  і  є  еквівалентом  загальної  кількості   створених
              завдань.  Кожному  процесу відповідає одне або декілька завдань,
              залежно від використання потоків обробки. Показ цього  параметра
              під час повторних сеансів збирання даних не виконується.

       -m, --slabs
              Вивести slabinfo.

       -n, --one-header
              Виводити заголовок лише один раз, а не періодично.

       -s, --stats
              Вивести  таблицю різноманітних лічильників подій та статистичних
              даних щодо споживання пам’яті. Показ цих даних під час повторних
              сеансів обробки даних не виконується.

       -d, --disk
              Вивести  дані  щодо використання диска (потрібне ядро 2.5.70 або
              новіше).

       -D, --disk-sum
              Вивести статистичні підсумки щодо роботи із диском.

       -p, --partition пристрій
              Докладні статистичні дані щодо  розділу  (потрібне  ядро  версії
              2.5.70 або новішої).

       -S, --unit символ
              Перемикає одиницю показу виведених даних між 1000 (k), 1024 (K),
              1000000  (m)  та  1048576  (M)  байтами.  Зауважте,  що  це   не
              стосується полів резервної пам'яті (si/so) або блоків (bi/bo).

       -t, --timestamp
              Додати до кожного рядка часову позначку.

       -w, --wide
              Режим  широкого виведення (корисний для систем з великим об’ємом
              пам’яті, де у типовому режимі виведення  виникають  проблеми  із
              розбиттям   даних  за  стовпчиками).  У  цьому  режимі  програма
              виводить понад 80 символів у рядок.

       -y, --no-first
              Пропустити  перший  звіт  із  статистикою   після   завантаження
              системи.

       -V, --version
              Вивести дані щодо версії і завершити роботу.

       -h, --help
              Показати довідкові дані і завершити роботу.

ОПИС ПОЛІВ ДЛЯ РЕЖИМУ ВІРТУАЛЬНОЇ МАШИНИ
   Procs
       r: кількість придатних до роботи процесів (запущених або таких, що чекають на запуск).
       b: кількість заблокованих процесів, які очікують на завершення введення-виведення.

   Пам'ять
       На показ цих даних впливає параметр --unit.
       swpd: об’єм використаної резервної пам’яті.
       free: об’єм невикористаної пам’яті.
       buff: об’єм пам’яті, використаної для буферів.
       кеш: об’єм пам’яті, використаної для кешування.
       inact: об’єм неактивної пам’яті (параметр -a).
       активно: об’єм активної пам’яті (параметр -a).

   Свопінг
       На показ цих даних впливає параметр --unit.
       si: об’єм зарезервованої пам’яті, взятої з диска (/с).
       so: об’єм зарезервованої пам’яті, записаної на диск (/с).

   Введення-виведення
       bi: кількість кібібайтів, отриманих із блокового пристрою (КіБ/с).
       bo: кількість кібібайтів, надісланих на блоковий пристрій (КіБ/с).

   Система
       in: кількість переривань за секунду, включно із перериваннями годинника.
       cs: кількість перемикань контекстів за секунду.

   Процесор
       Відсоткові значення загального часу використання процесора.
       us: час, витрачений на виконання коду, який не є кодом ядра (час користувача, разом з часом nice).
       sy: час, витрачений на виконання коду ядра (системний час).
       id: час, витрачений на бездіяльність. До ядра Linux 2.5.41 включав час на очікування введення-виведення.
       wa: час, витрачений на очікування введення-виведення. До ядра Linux 2.5.41 його було включено до часу бездіяльності.
       st: час, запозичений з віртуальної машини. До ядра Linux 2.6.11 позначався як час невідомого призначення.
       gu: час, витрачений на виконання коду гостьової системи KVM (час гостьової системи, включно із nice гостьової системи).

ОПИС ПОЛІВ ДЛЯ РЕЖИМУ ДИСКА
   Читання
       загалом: загальна кількість успішних читань.
       об’єднано: групові читання (такі, які дають один сеанс введення-виведення).
       сектори: кількість успішно прочитаних секторів.
       мс: час, витрачений на читання, у мілісекундах.

   Записи
       загалом: загальна кількість успішних записів.
       об’єднано: групові записи (такі, які дають один сеанс введення-виведення).
       сектори: кількість успішно записаних секторів.
       мс: час, витрачений на запис, у мілісекундах.

   Введення-виведення
       пот.: поточні дії з введення-виведення
       с: секунди, витраченні на введення-виведення

ОПИС ПОЛІВ ДЛЯ РЕЖИМУ РОЗДІЛУ ДИСКА
       чит.: загальне кількість читань, виданих для цього розділу
       чит. секторів: загальна кількість читань секторів для розділу
       запис: загальна кількість записів, виданих для цього розділу
       запитаних записів: загальна кількість запитів щодо запису, які було надіслано для розділу

ОПИС ПОЛІВ ДЛЯ РЕЖИМУ ЧАСТИН
       кеш: назва кешу
       числ: кількість поточних активних об’єктів
       загалом: загальна кількість доступних об’єктів
       розмір: розмір кожного з об’єктів
       сторінки: кількість сторінок з принаймні одним активним об’єктом

ЗАУВАЖЕННЯ
       Для роботи vmstat не потрібні додаткові права доступу.

       Ці звіти призначено для полегшення виявлення вузьких місць системи. vm‐
       stat у Linux не вважає себе запущеним процесом.

       Розмір усіх блоків у linux у  поточній  версії  дорівнює  1024  байтам.
       Старі  версії  ядер  можуть  повідомляти про блоки розміром 512 байтів,
       2048 байтів або 4096 байтів.

       Починаючи з версії procps 3.1.9, у vmstat передбачено можливість вибору
       одиниць  виміру  (k,  K,  m, M). Типовою одиницею у типовому режимі є K
       (1024 байтів).

       vmstat uses slabinfo 1.1

ФАЙЛИ
       /proc/meminfo
       /proc/stat
       /proc/*/stat

ТАКОЖ ПЕРЕГЛЯНЬТЕ
       free(1), iostat(1), mpstat(1), ps(1), sar(1), top(1)

ВАДИ
       Не табулює дані щодо введення-виведення за  пристроями  і  не  визначає
       кількості системних викликів.

АВТОРИ
       Створено Henry Ware ⟨al172@yfn.ysu.edu⟩.
       Fabian  Frédérick  ⟨ffrederick@users.sourceforge.net⟩  (статистика щодо
       диска, частин, розділів...)

Як надіслати звіт про вади
       Про вади, будь ласка, повідомляйте на адресу ⟨procps@freelists.org⟩

procps-ng                     4 червня 2020 року                     VMSTAT(8)