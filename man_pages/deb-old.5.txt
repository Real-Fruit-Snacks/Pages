deb-old(5)                        dpkg suite                        deb-old(5)

NAMN
       deb-old - Debians gamla binärpaketformat

SYNOPS
       filnamn.deb

BESKRIVNING
       .deb-formatet är Debians binära paketformat. Denna manualsida beskriver
       det gamla formatet som används före Debian 0.93. Se deb(5) för
       detaljerad information om det nya formatet.

FORMAT
       Filen innehåller två rader med formatinformation som ASCII-text, följt
       av två sammaslagna gzip-packade ustar-filer.

       Den första raden i filen är formatversionsnumret utfyllt till åtta
       siffror, och är 0.939000 för alla arkiv i det gamla formatet.

       Nästa rad är en decimalsträng (utan inledande nollor) som anger längden
       på den första gzip-packade tar-filen.

       Båda dessa rader avslutas med ett ensamt radbrytningstecken.

       Den första tar-filen innehåller styrinformationen, lagrade som ett
       antal vanliga filer. Filen control måste finnas, eftersom den
       innehåller grundläggande styrinformation.

       I vissa väldigt gamla arkiv kan filerna i styr-tarfilen eventuellt
       ligga i en underkatalog vid namn DEBIAN. Om så är fallet kommer
       underkatalogen DEBIAN också att finnas i styr-tarfilen, och styr-
       tarfilen kommer endast innehålla filer i den katalogen. Eventuellt kan
       styr-tarfilen innehålla en post för ”.”, det vill säga den aktuella
       katalogen.

       Den andra gzip-packade tar-filen är filsystemsarkivet, vilken
       innehåller sökvägar relativt rotkatalogen för systemet det ska
       installeras på. Sökvägarna innehåller inte inledande snedstreck.

SE ÄVEN
       deb(5), dpkg-deb(1), deb-control(5).

ÖVERSÄTTNING
       Peter Krefting och Daniel Nylander.

1.22.0                            2023-09-06                        deb-old(5)