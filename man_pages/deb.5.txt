deb(5)                            dpkg suite                            deb(5)

NAMN
       deb - Debians binära paketformat

SYNOPS
       filnamn.deb

BESKRIVNING
       .deb-formatet är Debians binära paketformat. Det förstås sedan dpkg
       0.93.76, och genereras som förval sedan dpkg 1.2.0 och 1.1.1elf
       (i386/ELF-versioner).

       Formatet som beskrivs här används sedan Debian 0.93; detaljer om det
       gamla formatet finns i deb-old(5).

FORMAT
       Filen är ett ar-arkiv med det magiska numret !<arch>. Endast det
       gemensamma ar-arkivformatet stöds, utan utökningar för långa filnamn,
       men med filnamn som kan innehålla ett avslutande snedstreck, vilket
       begränsar deras längd till 15 tecken (från de 16 tillåtna).
       Filstorlekar begränsas till 10 decimala ASCII-tecken, vilket tillåter
       ungefär 9536,74 MiB filer.

       De tar-arkiv som tillåts för närvarande är; den gamla stilens format
       (v7), för-POSIX-ustar-formatet, en delmängd av GNU-formatet (långa
       sökvägsnamn och länknamnen i den nya stilen, stöds sedan dpkg 1.4.1.17;
       stora filmetadata sedan dpkg 1.18.24), och POSIX-ustar-formatet (långa
       namn stöds sedan dpkg 1.15.0). Okända tar-typflaggor anses utgöra fel.
       Enskilda tar-poststorlekar inuti ett tar-arkiv är begränsade till 11
       oktala ASCII-siffror, vilket tillåter tar-poster upp till 8 GiB. GNU:s
       stora filmetadata tillåter 95 bitar stora tar-poststorlekar och
       negativa tidsstämplar, og 63-bitars UID, GID och enhetsnummer.

       Den första posten i arkivet heter debian-binary och innehåller ett
       antal rader, avdelade med nyradstecken. För närvarande finns endast en
       rad, formatets versionsnummer, 2.0. Program som läser arkiv i det nya
       formatet bör vara förberedda på att underversionsnumret kan komma att
       ökas, och att nya rader kan förekomma, och ska i så fall ignorera
       dessa.

       Om huvudversionsnumret har ändrats har en inkompatibel ändring införts,
       och programmet ska avbrytas. Om så inte har gjorts, ska programmet
       kunna fortsätta utan problem, såvida det inte stöter på en oväntad post
       i arkivet (förutom i slutet), enligt vad beskrivs nedan.

       Den andra nödvändiga posten heter control.tar. Det är ett tar-arkiv som
       innehåller paketets styrinformation, antingen okomprimerat (stöds sedan
       dpkg 1.17.6), eller komprimerat med gzip (med filtillägget .gz) eller
       xz (med filtillägget .xz, stöds sedan 1.17.6), zstd (med filtillägget
       .zst, stöds sedan dpkg 1.21.18), lagrade som ett antal vanliga filer,
       av vilka filen control krävs och innehåller grundläggande
       styrinformation, filerna md5sums, conffiles, triggers, shlibs och
       symbols innehåller valfri styrinformation, och filerna preinst,
       postinst, prerm och postrm är valfria utvecklarskript. Tarbollen
       control kan eventuellt innehålla en post för ”.”, den aktuella
       katalogen.

       Den tredje och sista nödvändiga posten heter data.tar. Den innehåller
       filsystemet som ett tar-arkiv, antingen okomprimerat (stöds sedan dpkg
       1.10.24), eller komprimerat med gzip (med filtillägget .gz), xz (med
       filtillägget .xz, stöds sedan dpkg 1.15.6), zstd (med filtillägget
       .zst, stöds sedan dpkg 1.21.18), bzip2 (med filtillägget .bz2, stöds
       sedan dpkg 1.10.24) eller lzma (med filtillägget .lzma, stöds sedan
       dpkg 1.13.25).

       Dessa poster måste ligga i exakt denna ordning. Nuvarande
       implementationer bör ignorera eventuella ytterligare poster efter
       data.tar. Ytterligare poster kan komma att definieras i framtiden, och
       kommer (om möjligt) placeras efter dessa tre. Eventuella ytterligare
       poster som kan komma att behöva läggas till efter debian-binary och
       före control.tar eller data.tar och som kan ignoreras av äldre program
       utan problem kommer att ha namn som börjar med understreck, ”_”.

       Nya poster som inte kommer att kunna ignoreras utan problem kommer att
       läggas in före data.tar med namn som börjar med något annat än
       understreck, eller (mer troligt) göra att huvudversionsnumret ökas.

MEDIATYP
   Nuvarande
       application/vnd.debian.binary-package

   Föråldrade
       application/x-debian-package

       application/x-deb

SE ÄVEN
       deb-old(5), dpkg-deb(1), deb-control(5), deb-conffiles(5),
       deb-md5sums(5), deb-triggers(5), deb-shlibs(5), deb-symbols(5), deb-
       preinst(5), deb-postinst(5), deb-prerm(5), deb-postrm(5).

ÖVERSÄTTNING
       Peter Krefting och Daniel Nylander.

1.22.0                            2023-09-06                            deb(5)