kded5(8)                 Інструкція користувача kded5                 kded5(8)

НАЗВА
       kded5 - Фонова служба KDE — за потреби запускає оновлення бази даних
       Sycoca.

КОРОТКИЙ ОПИС
       kded5 [--check]

ОПИС
       kded5 поєднує у одному процесі декілька невеликих служб. Цими службами
       є здебільшого служби D-Bus, роботу яких забезпечують модулі KDED. Окрім
       того, програма керує sycoca (бінарним кешем даних щодо типів файлів,
       типів MIME та служб, які використовуються KService) та скриптами
       оновлення KConfig, якщо це потрібно.

       Для кешу sycoca ця програма слідкує за каталогами, у яких містяться
       файли .desktop. Після того, як до такого каталогу буде додано або
       вилучено файл, програма зачекає 5 секунд (щоб відстежити послідовність
       оновлень), а потім запустить команду kbuildsycoca5 для оновлення бази
       даних sycoca.

       Для KConfig програма шукає нововстановлені файли оновлень, тобто файли
       *upd, які використовуються для оновлення файлів налаштувань
       користувачів у разі зміни формату файлів налаштувань. Для виконання
       оновлень програма запускає засіб оновлення KConfig.

       Ці завдання також виконуються після запуску kded5 для забезпечення
       актуальності налаштувань для користувача.

       Зазвичай, потреби у запуску kded5 вручну немає. Сеанси стільничного
       середовища Плазми запускають програму автоматично. Також програма
       запускається за потреби, якщо якась інша програма намагається
       скористатися інтерфейсом D-Bus, що надається kded5 або якимсь із
       модулів цієї програми.

ПАРАМЕТРИ
       --check
           Перевірити актуальність бази даних sycoca, оновити її, якщо це
           потрібно, і завершити роботу.

НАЛАШТУВАННЯ
       kded5 можна налаштувати за допомогою файла налаштувань kded5rc у
       форматі ini. У системах Unix теку цей файл зберігається за адресою
       $XDG_CONFIG_HOME/kded5rc. Якщо змінну середовища $XDG_CONFIG_HOME не
       визначено, типовим місцем для файла є ~/.config/kded5rc.

       Записи файла налаштувань буде прочитано за потреби, тому можна вносити
       до файла налаштувань зміни, не зупиняючи роботи kded5. Втім, усі
       поточні значення параметрів налаштування впливають лише на поведінку
       kded5 під час запуску програми.

       У розділі [General] зберігаються значення таких параметрів:

       CheckSycoca
           Визначає, чи слід оновлювати sycoca під час запуску (типове
           значення: true).

       CheckUpdates
           Визначає, чи слід виконувати додаткові оновлення KConfig під час
           запуску (типове значення: true).

       CheckFileStamps
           Визначає, чи слід виконувати перевірку часових позначок під час
           початкового оновлення sycoca (типове значення: true). Щоб дізнатися
           більше, зверніться до документації з kbuildsycoca5.

       DelayedCheck
           Визначає, чи слід відкладати початкове оновлення sycoca на одну
           хвилину після запуску (типове значення: false).

       Крім того, для кожного модуля у kded5rc передбачено власний розділ
       [Module-назва], де назва — назва файла desktop модуля без розширення
       .desktop. У цьому розділі міститься запис параметра autoload, який
       визначає, чи слід завантажувати модуль автоматично під час запуску
       kded5 (типове значення: false). Зауважте, що значення цього параметра
       можна змінити за допомогою інтерфейсу D-Bus kded5.

ПРОЧИТАЙТЕ ТАКОЖ
       kbuildsycoca5(8), kdeinit5(8)

ВАДИ
       Для сповіщення про вади скористайтеся адресою системою стеження за
       вадами KDE[1].

АВТОРИ
       David Faure <faure@kde.org>
           Супровідник

       Waldo Bastian <bastian@kde.org>
           Автор початкової версії

ПРИМІТКИ
        1. системою стеження за вадами KDE
           http://bugs.kde.org

KDE Frameworks Frameworks 5.022 березня 2014 року                     kded5(8)