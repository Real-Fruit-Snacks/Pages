FREE(1)                       Команди користувача                      FREE(1)

НАЗВА
       free  —  показ  даних  щодо  об’єму вільної та використаної оперативної
       пам’яті у системі

КОРОТКИЙ ОПИС
       free [параметри]

ОПИС
       free виводить  дані  щодо  загального  об’єму  вільної  і  використаної
       фізичної  та  резервної пам’яті у системі, а також буферів та кешів, що
       використовуються ядром. Збирання даних виконується за допомогою обробки
       даних /proc/meminfo. Серед показаних стовпчиків:

       загалом
              Загальний  об’єм  встановленої  пам’яті (MemTotal та SwapTotal у
              /proc/meminfo)

       використана
              Використана або недоступна  пам'ять  (обчислюється  як  total  -
              available)

       вільна Невикористана пам’ять (MemFree та SwapFree у /proc/meminfo)

       спільна
              Об’єм  пам’яті,  використаної  (здебільшого)  для tmpfs (Shmem у
              /proc/meminfo)

       буфери Об’єм  пам’яті,  використаної  для  буферів  ядра   (Buffers   у
              /proc/meminfo)

       кеш    Об’єм  пам’яті,  використаний  під  кеш  сторінок  і  фрагментів
              (Cached та SReclaimable у /proc/meminfo)

       буф/кеш
              Сума значень буфери і кеш

       доступна
              Оцінка об’єму пам’яті, доступного для запуску нових програм, без
              використання  резервної  пам’яті на диску. На відміну від даних,
              які  буде  показано  у  полях  cache  та  free,  у  цьому   полі
              враховується кеш сторінок і те, що не усі придатні до повернення
              частини пам’яті буде повернуто через об’єкти, що  перебувають  у
              використанні  (MemAvailable  у  /proc/meminfo, доступне у ядрах,
              починаючи з 3.14, емульоване, починаючи з ядра  2.6.27,  інакше,
              те саме, що і free)

ПАРАМЕТРИ
       -b, --bytes
              Вивести об’єм пам’яті у байтах.

       -k, --kibi
              Вивести об’єм пам’яті у кібібайтах. Типовий варіант.

       -m, --mebi
              Вивести об’єм пам’яті у мебібайтах.

       -g, --gibi
              Вивести об’єм пам’яті у гібібайтах.

       --tebi Вивести об’єм пам’яті у тебібайтах.

       --pebi Вивести об’єм пам’яті у пебібайтах.

       --kilo Вивести об’єм пам’яті у кілобайтах. Неявно використовує --si.

       --mega Вивести об’єм пам’яті у мегабайтах. Неявно використовує --si.

       --giga Вивести об’єм пам’яті у гігабайтах. Неявно використовує --si.

       --tera Вивести об’єм пам’яті у терабайтах. Неявно використовує --si.

       --peta Вивести об’єм пам’яті у петабайтах. Неявно використовує --si.

       -h, --human
              Вивести  вміст  усіх  полів  з  автоматичним  масштабуванням  до
              найбільшої  цілої  одиниці  та  показом  використаних   одиниць.
              Використовуються такі одиниці:

                B = байти
                Ki = кібібайти
                Mi = мебібайти
                Gi = гібібайти
                Ti = тебібайти
                Pi = пебібайти

              Якщо  одиницю  не  буде  вказано  і  на  комп’ютері  встановлено
              ексбібайти оперативної або резервної пам’яті, дані буде показано
              у  тебібайтах,  а у стовпчиках може порушуватися вирівнювання із
              заголовком таблиці.

       -w, --wide
              Перемкнути програму у режим широкого показу. У  режимі  широкого
              показу  програма виводитиме рядки, довші за 80 символів. У цьому
              режимі значення buffers та cache виводитимуться  у  два  окремих
              стовпчики.

       -c, --count число
              Вивести  результат  вказану  аргументом  число  разів.  Потребує
              використання параметра -s.

       -l, --lohi
              Вивести докладні  дані  щодо  використання  верхньої  і  нижньої
              областей пам’яті.

       -s, --seconds затримка
              Неперервно  виводити  результати із інтервалом між оновленнями у
              вказану  параметром  затримка  кількість  секунд.  Фактично,  ви
              можете вказати для затримки дійсне число із крапкою або комою як
              роздільником дробової частини.  Для  визначення  часу  оновлення
              використовується  usleep(3)  з  точністю визначення моменту часу
              порядку мікросекунд.

       --si   Використовувати  кіло-,  мега-,  гіга-  тощо  (кратні  до  1000)
              одиниці замість кібі-, мебі-, гібі- тощо (кратних до 1024).

       -t, --total
              Виводити рядок із підсумками за стовпчиками.

       -v, --committed
              Вивести  рядок  із  обмеженням  на  внесок до пам'яті та обсягом
              внесеної/невнесеної пам'яті. У стовпчику total цього рядка  буде
              показано обмеження на внесок до пам'яті. Цей рядок має значення,
              якщо вимкнено переповнення при внесення до пам'яті.

       --help Вивести довідку.

       -V, --version
              Показати інформацію щодо версії.

ФАЙЛИ
       /proc/meminfo
              інформація щодо пам'яті

ВАДИ
       Значення у стовпчику shared є  недоступним  у  системах  із  ядрами  до
       2.6.32. У таких системах замість значення буде показано нуль.

       Про вади, будь ласка, повідомляйте на адресу
              ⟨procps@freelists.org⟩

ТАКОЖ ПЕРЕГЛЯНЬТЕ
       ps(1), slabtop(1), top(1), vmstat(8).

procps-ng                     25 червня 2022 року                      FREE(1)