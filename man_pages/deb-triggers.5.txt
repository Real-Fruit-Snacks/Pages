deb-triggers(5)                   dpkg suite                   deb-triggers(5)

NAMN
       deb-triggers - utlösare för paket

SYNOPS
       debian/triggers, debian/binärpaket.triggers, DEBIAN/triggers

BESKRIVNING
       Ett paket anger hur det förhåller sig till en eller flera utlösare
       genom att ta med en fil triggers i sitt styrarkiv (dvs. DEBIAN/triggers
       när paketet skapas).

       Filen innehåller direktiv, ett per rad. Inledande och avslutande
       blanktecken och allt efter det första # på en rad kommer att klippas
       bort och tomma rader ignoreras.

       De styrdirektiv som för närvarande stöds för utlösare är:

       interest utlösarnamn
       interest-await utlösarnamn
       interest-noawait utlösarnamn
           Anger att paketet är intresserat av den namngivna utlösaren. Alla
           utlösare som ett paket är intresserat av måste listas genom att
           använda detta direktiv i utlösar-styrfilen.

           Varianterna ”await” sätter det utlösande paketet i tillståndet
           avvaktande beroende på hur utlösaren aktiverades. Varianten
           ”noawait” sätter inte det utlösande paketet i avvaktande tillstånd,
           även om det utlösande paketet deklarerar en ”await”-aktivering
           (antingen med direktivet activate-await eller activate, eller genom
           att använda kommandoradsflaggan dpkg-trigger --no-await). Varianten
           ”noawait” bör användas när funktionaliteten som tillhandahålls av
           utlösaren inte är avgörande.

       activate utlösarnamn
       activate-await utlösarnamn
       activate-noawait utlösarnamn
           Gör så att ändringar av detta pakets tillstånd aktiverar den
           angivna utlösaren. Utlösaren aktiveras när en av följande
           operationer påbörjas: uppackning, konfigurering, borttagning (också
           när det tas bort till fördel av ett paket det står i konflikt med),
           rensning och avkonfigurering.

           Varianten ”await” sätter bara det utlösande paketet i avvaktande
           tillstånd om intresse-direktivet också är ”await”. Varianten
           ”noawait” sätter aldrig det utlösande paketet i avvaktande
           tillstånd. Varianten ”noawait” bör användas när funktionaliteten
           som tillhandahålls av utlösaren inte är avgörande.

           Om paketet försvinner när ett annat paket packas upp kommer
           utlösaren att aktiveras när försvinnandet upptäcks mot slutet av
           uppackningen. Hantering av utlösare, och en övergång från ”väntar
           på utlösare” till ”installerat” orsakar inte aktiveringar. När det
           gäller uppackning kommer både utlösare som omnämns i gamla och nya
           versioner av paketet att aktiveras.

       Okända direktiv är ett fel som förhindrar paketet från att installeras.

       Varianterna med ”-noawait” kommer alltid att föredras när så är möjligt
       eftersom de utlösande paketen inte försätts i avvaktande tillstånd och
       kan därför konfigureras omedelbart utan att utlösaren behöver hanteras.
       Om de utlösande paketen beror på andra uppgraderade paket kan det
       undvika att utlösare hanteras tidigt och göra det möjligt att köra
       utlösaren endast en gång som ett av de sista stegen i uppgraderingen.

       Varianterna med ”-noawait” stöds endast sedan dpkg 1.16.1, och kommer
       leda till fel om de används med äldre versioner av dpkg.

       Aliasvarianterna med ”-await” stöds endast sedan dpkg 1.17.21, och
       kommer leda till fel om de används med äldre versioner av dpkg.

       När ett paket tillhandahåller direktivet interest-noawait kommer alla
       aktivering att försätta det utlösande paketet i ”noawait”-läge,
       oberoende av avvaktande-läget som efterfrågades av aktiveringen
       (antingen ”await” eller ”noawait”). När ett paket tillhandahåller
       direktivet interest eller interest-await kommer aktiveringen sätta det
       utlösande paketet till ”await” eller ”noawait” beroende av hur det
       aktiverades.

SE ÄVEN
       dpkg-trigger(1), dpkg(1), /usr/share/doc/dpkg/spec/triggers.txt.

ÖVERSÄTTNING
       Peter Krefting och Daniel Nylander.

1.22.0                            2023-09-06                   deb-triggers(5)